<h2>Hegyeink</h2>
<figure>
	<img src="./images/1hegy.jpg" alt="Kékes">
	<figcaption>Fotó a Kékesről</figcaption>
</figure>
<p>Középhegységeink felszínét gömbölyű hegyhátak, lankás lejtők, széles völgyek jellemzik. Mészkőhegységeink fennsíkjai, magasabb területei a sok csapadék ellenére is vízben szegények, mert a csapadék a mészkő repedésein keresztül a mélybe szivárog. A víz azonban a hegyek lábánál bővizű forrásokban bukkan a felszínre. A települések is e források közelében alakultak ki. Vulkanikus hegységeinkben sok a forrás és a patak. Felszínükön nehezen ismerhető fel a vulkáni eredet. A lepusztult kráterek maradványa, lapos hegytetők, lankás lejtők és mély völgyek jellemzik.</p>
<p>Magyarország legmagasabb hegyeiről hoztam létre weboldalamat, melyen leírást, képeket, videókat teszek közzé. Néhol kitérek általánosságban Magyarország hegységeire, domborzatára. Országunk remek természeti adottságokkal rendelkezik.</p>
<p>A sorrendnél a tengerszint feletti magasságot vettem figyelembe, a legmagasabbtól az alacsonyabbak felé haladva. </p>
<h3>Az 5 legmagasabb csúcs</h3>
<ul>
	<li>Kékes - 1014m</li>
	<li>Hidas-bérc - 971m</li>
	<li>Galya-tető - 964m</li>
	<li>Szilvási-kő (Kettős-bérc) - 961m</li>
	<li>Péter hegyese - 960m</li>
</ul>

<h3>Kékes</h3>
<p>A Kékes Magyarország legmagasabb hegycsúcsa. Az Északi-középhegységben, a Mátrában található. A Balti-tenger szintjéhez mérve 1014, az Adriai-tenger szintjéhez mérve 1015 méter magas. Gyakran emlegetik Kékestető néven is, ez azonban helytelen, hiszen ez a hegy területén található település neve, amely közigazgatásilag Gyöngyöshöz tartozik. Maga a hegy Parád és Gyöngyös közigazgatási területén található.</p>
<p>Mint hazánk egyik legjelentősebb klimatikus gyógyhelye, illetve síközpontja, jelentős turisztikai célpont. A hegyen álló tévétorony kilátóként is szolgál.</p>

<h3>Hidas-bérc</h3>
<p>A Hidas-bérc Magyarország második legmagasabb hegycsúcsa, a Mátrában található, tengerszint feletti magassága az egyes forrásokban más és más: 971, 972, 972,8 vagy kb. 980 m. Mátraházától keletre, Kékestetőtől dél-délkeleti irányba tartó piros jelzésű turistaút közvetlenül a csúcs mellett halad el.</p>

<h3>Galya-tető</h3>
<p>Galya-tető hegycsúcs a Mátrában, Magyarország 3. legmagasabb hegycsúcsa az ugyancsak mátrai Kékes és Hidas-bérc után, magassága 964 méter a tengerszint felett. A környezetében kialakult település Galyatető, amely közigazgatásilag Mátraszentimre része.</p>

<h3>Szilvási-kő (Kettős-bérc)</h3>
<p>A Szilvási-kő 961 méteres magasságával a Bükk-vidék legmagasabb pontja, Magyarország negyedik legmagasabb hegycsúcsa. A Szilvási-kő megnevezés igen új, sokáig névtelen volt, illetve a Kettős-bérc déli csúcsaként volt ismert. 2014-ig az Istállós-kő csúcsát tekintették a hegység legmagasabb pontjának, a katonai térképeken azonban az 1920-as évek óta ez volt feltüntetve mint a legmagasabb. 2014-ben GPS alapú technológiával mérték meg a magasságát, s ekkor kiderült, hogy a Kettős-bérc déli csúcs 960,715 méter, az északi (Tányéros töbörnek nevezték korábban) 958,2 méter, így mindkettő megelőzi a korábbi legmagasabbnak tartott követ.</p>

<h3>Péter hegyese</h3>
<p>A Galya-tetõtõl északkeletre áll Péter hegyese, rajta kilátótorony.</p>